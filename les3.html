<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="les3.css">
</head>
<body>
    
    <h1 id="o1"> Чого являєшся мені y сні?</h1>
<p align="left" class="p1">Чого являєшся мені y сні? <br>
Чого звертаєш ти до мене <br>
Чудові очі ті ясні,<br>
Сумні,<br>
Немов криниці дно студене?<br>
Чому уста твої німі?<br>
Який докір, яке страждання,<br>
Яке несповнене бажання<br>
На них, мов зарево червоне,<br>
Займається і знову тоне<br>
У тьмі?</p>

<p align="center"class="p2"> Чого являєшся мені<br>
У сні?<br>
В житті ти мною згордувала,<br>
Моє ти серце надірвала,<br>
Із нього визвала одні<br>
Оті ридання голосні —<br>
Пісні.<br>
В житті мене ти й знать не знаєш,<br>
Ідеш по вулиці — минаєш,<br>
Вклонюся — навіть не зирнеш<br>
І головою не кивнеш,<br>
Хоч знаєш, знаєш, добре знаєш,<br>
Як я люблю тебе без тями,<br>
Як мучусь довгими ночами<br>
І як літа вже за літами<br>
Свій біль, свій жаль, свої пісні<br>
У серці здавлюю на дні.</p>

<p  align="right" class="p3"> О ні!
Являйся, зіронько, мені!<br>
Хоч в сні!<br>
В житті мені весь вік тужити —<br>
Не жити.<br>
Так най те серце, що в турботі,<br>
Неначе перла у болоті,<br>
Марніє, в'яне, засиха, —<br>
Хоч в сні на вид твій оживає,<br>
Хоч в жалощах живіше грає,<br>
По-людськи вільно віддиха,<br>
І того дива золотого<br>
Зазнає, щастя молодого,<br>
Бажаного, страшного того гріха<br>
О ні!</p>
<h2>Іван ФРАНКО</h2>
<p>
   <span class="p3" > Український поет, прозаїк, літературний критик, фольклорист, драматург, публіцист. </span> 

   <span  class="p4"> Найвідоміші твори: поетичні збірки «З вершин і низин», «Зів'яле листя», поема «Мойсей», повість «Захар Беркут», драма «Украдене щастя».Іван Якович Франко народився на Галичині 27 серпня 1856 р. в родині коваля. Змалку майбутній письменник виявляв неабияку допитливість, тому батьки намагалися влаштувати сина до найкращої школи. Він навчався в Дрогобицькій гімназії.</span></p>
</body>
</html>